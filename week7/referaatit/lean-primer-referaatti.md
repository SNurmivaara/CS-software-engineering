# Lean primer

_Sami Nurmivaara_

_[Alkuperäisteos](http://www.leanprimer.com/downloads/lean_primer.pdf)_

_Kirjoittajat: Craig Larman ja Bas Vodde_

## Referaatti

Lean Primer on kattava pintaraapaisu, niin tautologialta kun se kuulostaakin, lean ajattelumallin maailmasta.

Teoksessa edetään ensin esittelemällä leanin yksinkertaiset pohja-ajatukset, tai kuten Leanissa määritellään pilarit, "Jatkuva kehitys" ja "Ihmisten kunnioittaminen". Aihe pysyy pinnalla oikeastaan koko teoksessa, koska kirjoittajien mielestä useilla menee ohi leanin tarkoitus olla *ajattelu- ja toimintamalli* konkreettisen *valikoiman työkaluja* sijasta.

Kirjassa käytetään hyvin lainauksia, vertauskuvia ja visualisointia apuna, jolla saavutetaan hyvä saavutettavuus. Hauskana yksityiskohtana voi huomata sivulla 16 alamainintana "We avoid Japanese terms unless no English term works" joka ei mielestäni suurimman ajan tunnu olevan tilanne, koska teos tuntuu osittain pieneltä japanintunnilta, mikä ei tosin mielestäni ole huono asia.

Teos on virkistävän pohtiva ja filosofinen, välttäen yleiset "Tee näin niin yrityksesi menestyy"-kikat. Sanoma on enemmänkin valistava ja vaihtoehtoja tarjoava, joka sopivan määrän pohtimista ja pääteltävää lukijalle. Teos vaihtelee puhtaan esittelemisen, melkein saarnaavan "näin tämä on"-kirjoittamisen ja itsekriittisen pohdinnan välillä sujuvasti, kuitenkin toisinaan hieman kompastuen mainittuun lyhenne ja lainasanaviidakkoonsa.